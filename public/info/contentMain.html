<div>
    <h1>Introduksjon</h1>
    <p class="info_modal__body__p">
        Å holde kosher når man bor i Norge kan være en utfordring. Vi mener at det er viktig å kunne følge
        Kosher-reglene fullt ut også her til lands, og har derfor utarbeidet denne listen over kosher-produkter
        som er tilgjengelige i den alminnelige dagligvarehandelen. Vi håper den vil være en hjelp og
        veiledning på handleturen og på kjøkkenet.
    </p>

    <p class="info_modal__body__p">
        <a class="link--big" href="https://www.jødedommen.no/wp-content/uploads/2018/11/Kosherlisten-2018.pdf" target="_blank">
            Link to the kosher list PDF file
        </a>
    </p>


    <h2>En kosherliste i Norge vs. formell koshersertifisering</h2>

    <p class="info_modal__body__p">
        Det må skilles mellom produktene som er oppført i denne listen og produkter som har et
        koshersertifikat og dermed et merke på forpakningen, slik som f.eks. OU, MK, StarK og sertifisering
        fra DMTs rabbiner (dvs. produkter der det på pakningene er merket med DMTs rabbiners
        koshergodkjennelse). For produkter med koshersertifikat med kosherorganisasjonens merke på
        varen gjelder at det er produsentene som har bedt om en koshersertifisering og dermed få retten
        til å sette kosherorganisasjonens merke på sine varer. I Norge er markedet for varer med
        koshermerke lite, og det er ikke lønnsomt for produsentene å betale for denne sertifiseringen.
        Produktene i listen har dermed ikke koshersertifikat eller noe merke på pakningen som tilkjennegir
        at produktet er kosher. De er heller ikke under konstant oppsyn. Derimot har produsentene, etter
        forespørsel fra oss og som en tjeneste til oss, latt oss få tilgang til deres produksjonslokaler og
        informasjon om alle ingredienser og deres opphav, slik at vi selv kan utarbeide en liste over
        produkter vi godkjenner.
    </p>

    <p class="info_modal__body__p">
        Det er en del ulemper ved en liste som denne i forhold til en liste over sertifiserte produkter. Vi kan
        ikke besøke produksjonsanleggene like ofte som man kan gjøre ved sertifisering. I noen tilfeller har
        fabrikkene ikke vært besøkt i det hele tatt, og vi har basert vår avgjørelse på informasjon som vi har
        fått fra produsentene, i skriftlig eller muntlig kommunikasjon. Vi har valgt å akseptere slik
        informasjon i de tilfeller der vi opplever at produsentene i kommunikasjonen med oss er genuine
        og oppriktige. Dette kan vi gjøre siden det i Norge stilles meget strenge krav fra myndighetene side
        til produsentene når det gjelder produksjon av mat og presis informasjon til forbrukerne om
        innholdet i disse matproduktene.
    </p>

    <p class="info_modal__body__p">
        Ved koshersertifisering kan en sette krav til produsentene for å sørge for at produksjonen gjøres på
        det strengeste halachiske nivå. Vi er ikke i en slik situasjon i Norge at vi kan stille krav. Vi er derimot
        nødt til å tilpasse oss, og senke den strenge standarden noe.
        Det er imidlertid også en fordel med en liste som vår liste, i forhold til sertifiserte produkter. Ingen
        produsenter har stor økonomisk interesse av vår kosherliste, og skulle dermed ikke ha noen motiver
        for å pynte på sannheten, dekke over noe eller holde tilbake informasjon. Alle produsenter i denne
        listen har møtt oss med åpenhet og ærlighet.
    </p>

    <h2>Vær oppmerksomme på …</h2>

    <ul class="info_modal__body__ul">
        <li class="info_modal__body__li">
            Det skjer raskt at man har blitt vant til at et produkt er kosher. Imidlertid endrer innholdet
            i produkter seg over tid og dermed også oppføring på kosherlisten. Det er derfor viktig at
            man kontinuerlig bruker kosherlisten og/eller følger med på oppdateringene som blir
            sendt ut til medlemmene.
        </li>
        <li class="info_modal__body__li">
            Man skal alltid sjekke om selve produktet er på kosherlisten. Det er ikke tilstrekkelig at
            man sjekker navnet på produsenten som kanskje har et eller flere produkter på
            kosherlisten. Produkter som ikke er oppført på listen kan ikke regnes som kosher selv det
            som står på produktet tyder på dette.
        </li>
        <li class="info_modal__body__li">
            Det er viktig å legge merke til hvilken type kosher produktet er oppført under, dvs. om et
            produkt for eksempel er Parve eller Melk.
        </li>
        <li class="info_modal__body__li">
            Ved alle tilfeller av tvil, ber vi om at brukerne av kosherlisten tar kontakt med oss. Hvis
            man ser at det har blitt forandringer i ingredientslisten eller at det er noe ved produktet
            som virker feil i forhold til kosher-godkjenningen er det svært viktig at vi blir gjort
            oppmerksom på dette slik at vi kan sjekke problemet.
        </li>
    </ul>

    <h2>Halachisk bakgrunn for listen</h2>

    <p class="info_modal__body__p">
        Vi har fulgt de alminnelige prosedyrer når det gjelder kosherinspeksjon, og har sjekket både
        produksjonsprosessen og opphavet til alle ingredienser. Vi har forholdt oss til de reglene som
        gjelder for kosher produksjon av mat. I enkelte tilfeller er det rabbinsk uenighet om hvor listen skal
        ligge. I slike tilfeller baserer vi oss på følgende avgjørelser:
    </p>

    <h3>Melk</h3>
    <p class="info_modal__body__p">
        På lik linje med mange andre vestlige organisasjoner, aksepterer vi chalav akum basert på rabbiner
        Moshe Feinsteins avgjørelse. Dette gjelder alle meierivarer.
    </p>
    <h3>Ost</h3>
    <p class="info_modal__body__p">
        Hard ost trenger løype som tradisjonelt blir framstilt av kalvemage, en svært problematisk
        ingrediens når det gjelder kosher. Harde oster trenger derfor alltid spesiell overvåkning, uavhengig
        av om løypen er vegetabilsk eller animalsk, og er ikke godkjente i vår liste.
    </p>
    <h3>Brød</h3>
    <p class="info_modal__body__p">
        Vi aksepterer alle bakerier, og forholder oss ikke til regelen om pat israel som noen praktiserer, der
        brødet skal være bakt av jøder.
    </p>
    <h3>E 120</h3>
    <p class="info_modal__body__p">
        Vi aksepterer tilsetningsstoffet karmin (E 120). Denne avgjørelsen er tatt i samsvar med halachiske
        avgjørelser fra anerkjente rabbinere. Noen rabbinere aksepterer dog ikke disse stoffene.
    </p>

    <h2>Tilsetningsstoffer og e-nummer</h2>
    <p class="info_modal__body__p">
        På grunn av kompleksiteten i moderne industriell matproduksjon, brukes e-nummer for å
        identifisere tilsetninger og standardisere bruken av disse i EU-landene. Enkelte e-nummer er aldri
        kosher, andre kan være både kosher og ikke-kosher, alt etter opprinnelsen. Mange e-stoffer er alltid
        kosher.
    </p>

    <h3>
        Følgende e-stoff er aldri kosher
    </h3>
    <p class="info_modal__body__p">
        E 441 Gelatin
    </p>

    <h3>
        Følgende e-stoffer er problematiske
    </h3>
    <p class="info_modal__body__p">
        De er kosher kun dersom de er av vegetabilsk opprinnelse. Der
        de inngår i kosherlisten, er de sjekket og funnet ok
    </p>

    <h3 class="info_modal__body__h3">
        Konsistensgivere
    </h3>

    <ul class="info_modal__body__ul">
        <li class="info_modal__body__li">E 422</li>
        <li class="info_modal__body__li">E 430</li>
        <li class="info_modal__body__li">E 431</li>
        <li class="info_modal__body__li">E 432</li>
        <li class="info_modal__body__li">E 433</li>
        <li class="info_modal__body__li">E 434</li>
        <li class="info_modal__body__li">E 435</li>
        <li class="info_modal__body__li">E 436</li>
        <li class="info_modal__body__li">E 442</li>
        <li class="info_modal__body__li">E 445</li>
        <li class="info_modal__body__li">E 470 a</li>
        <li class="info_modal__body__li">E 470 b</li>
        <li class="info_modal__body__li">E 471</li>
        <li class="info_modal__body__li">E 472 a-f</li>
        <li class="info_modal__body__li">E 473</li>
        <li class="info_modal__body__li">E 474</li>
        <li class="info_modal__body__li">E 475</li>
        <li class="info_modal__body__li">E 476</li>
        <li class="info_modal__body__li">E 477</li>
        <li class="info_modal__body__li">E 478</li>
        <li class="info_modal__body__li">E 479 b</li>
        <li class="info_modal__body__li">E 481</li>
        <li class="info_modal__body__li">E 482</li>
        <li class="info_modal__body__li">E 483</li>
        <li class="info_modal__body__li">E 491</li>
        <li class="info_modal__body__li">E 492</li>
        <li class="info_modal__body__li">E 493</li>
        <li class="info_modal__body__li">E 494</li>
        <li class="info_modal__body__li">E 495</li>
        <li class="info_modal__body__li">E 542</li>
    </ul>

    <h3>
        Øvrige tilsetninger
    </h3>

    <ul class="info_modal__body__ul">
        <li class="info_modal__body__li">E 570</li>
        <li class="info_modal__body__li">E 572</li>
        <li class="info_modal__body__li">E 630</li>
        <li class="info_modal__body__li">E 631</li>
        <li class="info_modal__body__li">E 632</li>
        <li class="info_modal__body__li">E 633</li>
        <li class="info_modal__body__li">E 634</li>
        <li class="info_modal__body__li">E 640</li>
        <li class="info_modal__body__li">E 635</li>
        <li class="info_modal__body__li">E 904</li>
        <li class="info_modal__body__li">E 920</li>
        <li class="info_modal__body__li">E 921</li>
        <li class="info_modal__body__li">E 1105</li>
        <li class="info_modal__body__li">E 1441</li>
    </ul>

    <h3>
        Følgende tilsetninger er aldri kosher, men kan forekomme uten e-nummer
    </h3>
    <ul class="info_modal__body__ul">
        <li class="info_modal__body__li">Ulike animalske fettstoffer (ofte inkludert fiskeolje)</li>
        <li class="info_modal__body__li">Gelatin</li>
        <li class="info_modal__body__li">Vin</li>
        <li class="info_modal__body__li">Cognac</li>
        <li class="info_modal__body__li">Vineddik</li>
        <li class="info_modal__body__li">Animalsk løype</li>
    </ul>

    <h2>Begrepsforklaring</h2>

    <h3>
        Følgende forkortelser brukes i listen
    </h3>
    <ul class="info_modal__body__ul">
        <li class="info_modal__body__li">M = Produktet inneholder melk/meieriprodukter.</li>
        <li class="info_modal__body__li">M* = Produktet inneholder ikke melk, men er produsert med utstyr som også
            brukes til melkevarer.
            Det skal derfor ikke spises sammen med kjøttvarer, men krever ikke ventetid etter et kjøttmåltid.</li>
        <li class="info_modal__body__li">P = Produktet er parve (inneholder verken melk eller kjøtt).</li>
    </ul>

</div